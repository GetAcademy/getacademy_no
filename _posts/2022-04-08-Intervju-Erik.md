---
tags: skole
title: Bli kjent med Erik - Student hos GET Academy
date: 2022-04-08 12:45:00 +
categories: nyheter
published: true
youtube-link:
picture: "/assets/nyheter/Erik.jpg"
picture-texts: "Bilde av Erik"
link: 
---

### Hvem er du?

- Jeg heter Erik, er 26 år og kommer fra Larvik. Mine fritidsinteresser er å spille på pcen, er veldig glad i styrketrening og liker å følge med på Formel 1.

***Fun fact: Klarer å skru en bowlingkule.***

<br>

### Dine tanker om GET Academy

- Jeg visste egentlig ikke så mye om GET Academy før jeg startet. Konseptet syns jeg er utrolig spennende hvor man har muligheten til å lære seg å programmere uansett bakgrunn,
og samtidig lære mer om seg selv og lage gode læringsvaner. Jeg er positivt overrasket over hvor høyt vi elever blir prioritert, og den individuelle oppfølgingen vi får.

<br>


### Hva er din kode erfaring, kodemotivasjon og interesse for kode?

- Før jeg startet hos GET så kunne jeg så og si ingenting. Læringskurven her er veldig bratt, og det å sette oppnåelige mål føles givende og motiverer meg. Min interesse
for koding har gradvis kommet for hver uke som jeg har vært hos GET. Det er mer interessant og spennende enn først tenkt!

<br>

### Hvorfor valgte du GET?

- Jeg valgte GET først og fremst fordi jeg ville prøve noe nytt, og få meg en utdanning. Ei veldig dyktig veileder jeg hadde hos NAV luftet idéen og vi kom til en enighet om at dette kunne være midt i blinken for meg. 
Etter den lille tiden jeg har vært her hos GET så langt, så kan jeg si at jeg ikke angrer ét sekund!

<br>

### Hva tenker du om GET sine nøkkelkompetanser? 

- Det er veldig interessant og nytt for meg. Det å kunne dykke litt dypere i seg selv og forstå hva man er dyktig i og ikke, snu om en negativ mentalitet til noe positivt istedenfor,
og se/høre flere perspektiver fra andre elever om hvordan de opplever de samme tankene. Det er veldig lærerikt. 
Personlig tenker jeg ofte på det store bildet når jeg føler at jeg ikke får noe til, og overbeviser meg selv om at det er OK å feile også. Da går det plutselig greit allikevel, og jeg kan prøve igjen senere.

<br>

### Hva er dine tanker om fremtiden angående IT-utviklere, IT generelt osv.

- Mine tanker om fremtiden angående IT-utviklere og IT generelt er at verden stadig blir mer digitalisert og automatisert, og at dette er en trygg utdanning å gå for. Vi ser hvordan teknologien har vokst på kort tid, og jeg tror det kommer til å gå minst like fort fremover. Mangelen vi har for utviklere gir også en god indikasjon på at dette er rett vei å gå.

<br>

# Fire kjappe spørsmål


### Favoritt dataspill: 

-- League of Legends, WoW og CSGO.


### Favoritt kodespråk 

-- Har kun hatt om javascript så langt, så det må bli det.

### Det mest krevende kodespråket

-- Javascript her også.


### Har du "en go to" quote?

-- ***"Alla dessa dagar som kom och gick, inte visste jag att det var livet."*** - Stig Johansson

-- **Vi er ofte veldig opptatt av å komme så fort som mulig fram til målet vårt, at vi glemmer å leve i nåtiden. Sjekk opp på venner og familie, og gi deg selv litt pusterom.**
---
tags: intervju
category: intervju
title: Bli kjent med Silje - Student hos GET Academy
date: 2022-05-27 08:00:00 +
categories: nyheter
published: true
youtube-link:
picture: "/assets/nyheter/silje.jpg"
picture-texts: "Bilde av Silje"
---
<br>

### Hvem er du?
- Jeg heter Silje, er 32 år og kommer fra, og bor i Larvik. Etter å ha jobbet som lærer i 7 år,
ønsket jeg å bytte karriere, og startet derfor på Get Academy i januar. Som person er jeg
glad i å lære nye ting, positiv og har godt humør. Jeg liker å være sosial, spille padeltennis
og lage mat.

<br>

### Dine tanker om GET Academy

- Get Academy gir deg en veldig fin mulighet til å lære mye på kort tid, og komme raskt ut i
arbeid. Det er praktisk rettet siden man koder allerede fra dag en, og trenger ikke bruke mye
tid på tunge teoretiske fag. Jeg liker også veldig godt kombinasjonen med å jobbe
selvstendig og i team.

<br>


### Hva er din kode erfaring, kodemotivasjon og interesse for kode?

- Jeg hadde veldig lite kodeerfaring før jeg startet på Get Academy, men jeg hadde tatt et
halvt år med IT- studier før jeg startet. Det er veldig morsomt å kode, og jeg har stor
motivasjon for å lære mest mulig slik at jeg forhåpentligvis får en jobb innen fagfeltet. Det er
morsomt å kunne se et ferdig resultat av noe man har bygget opp på egenhånd.

<br>

### Hvorfor valgte du GET?

- Etter mange år som student, fristet det ikke å starte på et nytt treårig løp. Jeg liker veldig
godt at det kun er et halvt år på skolen før man får mulighet til å komme ut i en bedrift - og
forhåpentligvis virkelig sette fart på læringskurven.

<br>

### Hva tenker du om nøkkelkompetansetemaene, og hvordan har du fått bruk for det?

- Jeg tenker at nøkkelkompetansetemaene er en reminder om at det er viktig å ha troen på
seg selv, aldri gi opp og at det er når man feiler man lærer. I tillegg har jeg blitt mer bevisst
på å sette meg små delmål på veien mot det store målet.

<br>

### Hva er dine tanker om fremtiden angående IT utvikling og IT generelt?

- Vi lever i en verden som stadig er i utvikling, og alt blir bare mer og mer digitalisert. Jeg føler
derfor at det å få en karriere innen IT er et trygt valg. Når vi ser 20 år tilbake i tid, og ser hvor
mye som har skjedd, blir det jo spennende å se hvor vi er om 20 år frem i tid.

<br>

# Fire kjappe spørsmål


### Favoritt dataspill: 

-- Spiller ikke noe dataspill


### Favoritt kodespråk 

-- Har foreløpig mest kunnskap i JavaScript, og det er jo som regel oftest mest morsomt det
man føler seg tryggest på.

### Det mest krevende kodespråket

-- Synes alt er krevende på sin måte. Har nesten akkurat startet med C#, så nå vil jeg vel si at
det er det jeg syns er mest krevende.


### Har du "en go to" quote?

-- ***"Hvis du ønsker å oppnå noe, må du også tørre å satse."***
